(lum multae res, quae ad litteras latinas pertinent, ne·
quaquam satis adhuc explicatae sint, tum perdifficilis mini-
meque absoluta quaestio est de iis carminibus, quae heroidum
vel epistularum nomine inscripta in Ovidi libris manuscriptis
traduntur. Sive enim ad titulum eorum respicies, eum
ι neutiquam explanatum esse, iamiam demonstrab0, sive ani·
mum advertes ad textus crisin, hanc diu neglectam iacuisse
et nuper modo ad certiorem quandam normam redigi esse
coeptam videbis¹)‚ sive, quod summum est, quonam tempore
*aut a quo poemata illa sint condita quaeres, de ea re tam
varias ad hunc diem doctissimorum hominum tamque discre-
pantes sententias invenies, ut ad quem te applices, plane
ignores. Ex hac igitur tanta materia, quamcumque tibi
partem tractandam susceperis, certe te non acta acturum
in eoque genere aliquid esse profecturum sperare poteris.
Quae cum ita se habere intellegerem, in haec studia toto
pectore incubui et aliquantulum inde mihi eruisse videor,
quod haud scio an litteris mandare operae pretium sit.

———-——-.—-

Ι.

Propositum est igitur primum ea colligere ac diligenter
expendere, quae de vero horum carminum titulo possint in-
dagari.

1) ls qui anno 1886 heroides vindobonae apparatu critico in-
structas edidit, Henricus Stephanus Sedlmayer, quam parum editoris
perfecti atque absoluti officio satisfecerit, quicumque cognoscere volet,
inspiciat censuras huius libelli imprimis ab Ehwaldio in Bursiani an-
nalibus XLIII p. 236 sqq. et a K. P. Schulaio in hebdomadibus philo-
logieis Ill (1886) p. 203 sq. prolatas.

1

 

